ETI06F1 - Pole pewnego koła
Wyznacz pole koła, którego okrąg jest przecięciem dwóch identycznych sfer o promieniu r. Odległość pomiędzy środkami sfer wynosi d. Wartości r oraz d podane na wejściu są liczbami zmiennoprzecinkowymi. Można założyć, że 1 <= d < 2 * r <= 2000.

Ilustracja pomocnicza treści

Wejście
Na wejściu podane są dwie liczby zmiennoprzecinkowe r d oddzielone spacją, oznaczające odpowiednio promień sfery i odległość między środkami sfer.

Wyjście
Należy wypisać pojedynczą liczbę zmiennoprzecinkową S oznaczającą pole koła. Dopuszczalny błąd wyniku wynosi 0.01.

Uwaga. W roli separatora dziesiętnego należy używać kropki (nie: przecinka). Można przyjąć, że stosunek obwodu koła do jego średnicy wynosi 3.141592654.

Liczba punktów za zadanie jest równa liczbie poprawnie rozwiązanych testów / 5. Testów jest 20.

Przykład
Przykład 1

Wejście:
10 10

Wyjście:
235.62

Przykład 2

Wejście:
1000 1500

Wyjście:
1374446.79