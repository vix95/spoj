KC015 - Porównywanie dużych liczb
Napisz program, który sprawdza, czy pomiędzy daną parą liczb zachodzi podana relacja.

Wejście
Na wejście programu podana zostanie pewna nieokreślona liczba zestawów danych. Zestawy składają się z liczby naturalnej, po której następuje spacja, symbol relacji (==, !=, >= lub <=), spacja i druga liczba naturalna. Poszczególne zestawy zostaną rozdzielone znakiem nowej linii. Przyjmujemy, że żadna z liczb nie ma więcej niż 1000 cyfr.

Wyjście
Na wyjściu programu ma się pojawić ciąg zerojedynkowy, którego i-ty element jest równy 1 lub 0 w zależności od tego, czy relacja zawarta w i-tym wczytanym z wejścia zestawie danych jest prawdziwa czy fałszywa. Poszczególne elementy tego ciągu należy rozdzielić znakami nowej linii.

Przykład
Wejście:
100 == 200
200 <= 100
200 >= 100

Wyjście:
0
0
1